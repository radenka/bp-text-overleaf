\chapter{Úvod}
\setcounter{page}{1}
\pagenumbering{arabic}
%Reaktivita molekuly popisuje interakci molekuly s ostatními sloučeninami. 
Vzájemná interakce molekul úzce souvisí s jejich reaktivitou.
Nejběžnější způsob popisu reaktivity molekul je skrze  elektrostatické vlastnosti, které jsou pří\-mo odvozené z rozložení elektronů v molekule. Užitečným nástrojem popisu rozložení elektronové hustoty jsou parciální atomové náboje \cite{Atkins}, neboť aproximují elektronovou hustotu v molekule na reálné číslo.

Jelikož jsou parciální náboje pouze teoretickým konceptem a nelze je získat pomocí experimentu, jsou jejich hodnoty stanoveny pomocí výpočetních metod. Standardní přístup představují kvantově-chemické metody, které vycházejí z exaktního řešení Schrödingerovy rovnice \cite{Volatron} a pro velké systémy jsou z hlediska náročnosti výpočtů prakticky nepoužitelné. Empirické metody výpočtu parciálních atomových nábojů naopak představují rychlejší a zároveň poměrně přesnou alternativu kvantově-chemické\-ho přístupu, optimalizace těchto metod je proto aktuálním tématem výpočetní chemie. 

Cílem vybraných empirických metod (\textit{Electronegativity Equalization Method}, EEM \cite{eem}, \textit{Partial Equalization of Orbital Electronegativity}, PEOE \cite{GM}) je reprodukovat hodnoty nábojů získané kvantově-chemickými metodami, a to za použití vhodných empirických parametrů. Parametry empirických výpočtů lze odvodit z experimentálních dat, v některých případech je však nutno jejich hodnoty určit explicitně. Parametrizace empirických metod je proces, v rámci kterého jsou hledány hodnoty těchto empirických parametrů s cílem reprodukovat za jejich použití referenční náboje vypočtené vybranou kvantově-chemickou metodou. Počet hledaných parametrů se odvíjí od počtu atomových typů definovaných pro popis zvolené molekulové sady. 

Cílem této práce bylo analyzovat výsledky parametrizací metod EEM a PEOE v závislosti na různých děleních atomů do atomových typů na základě vybraných atomových charakteristik. Klasifikace atomů byla implementována jako knihovna jazyka Python s~podporou zpracování molekulových formátů SDF a PDB. S využitím externího nástroje byly pro každou klasifikaci atomů provedeny a vyhodnoceny parametrizace výše uvedených empirických metod.


%%%%%%%%%%%%%%%%%%%%%%%%%%%%%%%%%%%%
%%%%%%%%% GENERUJ TEXT %%%%%%%%%%%%%

%\shorthandoff{-} 
%\lipsum[62-67]
%\index{cesky}
%\index{rea}
%\index{ře}
%\index{se}
%\index{še}
%\index{čeština v rejstříku}
%\lipsum[80-84]

%\section{Podkapitola}

%\lipsum[98-105]

%\subsection{Odstavec}

%\lipsum[140-145]
%\shorthandon{-} 
%%%%%%%%%%%%%%%%%%%%%%%%%%%%%%%%%%%%
